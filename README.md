# SpeechMaster - HackYeah Project 2K24

<img src="https://github.com/user-attachments/assets/bb9217fc-6ac4-421f-840f-a8321ce56459" width="575">

---

Każda dziedzina ma swoje konkursy i zawody, a dla inżynierów jednym z największych wyzwań są hackathony. Hackathony to wydarzenia, podczas których zespoły pracują nad rozwiązaniem zadań w ciągu 24 godzin. Uczestnicy nierzadko śpią na podłodze, na stołach, a czasem żyją wyłącznie na kawie, by zrealizować swoje pomysły. To czas pełen intensywnej pracy, gdzie liczy się kreatywność, umiejętności oraz wytrwałość, a drużyny wspólnie walczą o stworzenie jak najlepszego projektu. Jednym z takich hackathonów jest [HackYeah](https://hackyeah.pl). 

## HackYeah 2024: Największy stacjonarny hackathon w Europie 

HackYeah 2024 było jubileuszową, 10-tą edycją tego wydarzenia, która okazała się niezwykle udana. Przez 24 godziny nieustannego kodowania uczestnicy zaprezentowali ponad 400 projektów, rywalizując o łączną pulę nagród wynoszącą ponad ćwierć miliona złotych.

Podczas intensywnego weekendu hackathonowego uczestnicy mieli do dyspozycji wsparcie od blisko 200 mentorów oraz zapas energii zapewniony przez 700 kilogramów ciastek, 6000 filiżanek kawy i 4000 kawałków pizzy. W tym roku, zespoły musiały wykazać się kreatywnością w rozwiązywaniu problemów i stawianiu czoła wyzwaniom w takich kategoriach, jak np. fintech, zdrowie, edukacja, czy rozwiązywanie problemów społecznych.

<p float="left">
  <img src="https://github.com/user-attachments/assets/47820df7-3d21-4373-9338-29376bb3d69f" height="320" />
  <img src="https://github.com/user-attachments/assets/d2657d96-d280-4e5b-8341-be157b4fa46f" height="320" /> 
</p>

## Zespół "Zryw" podejmuje wyzwanie \<Go [BreakWordTraps] FinTax>

Jednym z wyróżniających się zespołów podczas tegorocznej edycji HackYeah był zespół "Zryw", który zdobył drugie miejsce w wyzwaniu [\<Go [BreakWordTraps] FinTax>](https://github.com/wozniakos10/hackyeah-project-2k24/blob/main/TaskDescription.pdf) organizowanym przez [Ministerstwo Finansów](https://www.linkedin.com/company/ministerstwo-finansow/). W skład zespołu weszli:

- [**Vitalii Morskyi**](https://www.linkedin.com/in/vitaliimorskyi/) — student drugiego stopnia "Inżynierii i Analizy Danych" na Politechnice Rzeszowskiej, obecnie pracujący jako Data Scientist w Verisk Analytics;
- [**Dominik Tomalczyk**](https://www.linkedin.com/in/dominik-tomalczyk-81889b251/) — absolwent kierunku "Automatyka i Robotyka" na Akademii Górniczo-Hutniczej w Krakowie (AGH), obecnie student drugiego stopnia "Informatyka - Data Science" na AGH, pracujący również jako Data Scientist w Verisk Analytics;
- [**Mateusz Tylec**](https://www.linkedin.com/in/mateusztylec/) — absolwent kierunku "Automatyka i Robotyka" na AGH, obecnie pracujący jako DevOps w Medius;
- [**Dawid Woźniak**](https://www.linkedin.com/in/dawid-woźniak-4b1786231/) — absolwent kierunku "Automatyka i Robotyka" na AGH, obecnie pracujący jako Data Scientist w Verisk Analytics;
- [**Tomasz Wójcicki**](https://www.linkedin.com/in/tomaszwojcick/) — absolwent kierunku "Automatyka i Robotyka" na AGH, obecnie pracujący jako Automation Specialist w Uber.

Tematem zadania, które zespół "Zryw" wybrał do realizacji, była analiza i ocena wystąpień na nagraniach wideo z wykorzystaniem sztucznej inteligencji. Celem było stworzenie narzędzia, które będzie w stanie ocenić jakość wystąpień w oficjalnych nagraniach — do użytku w szkoleniach medialnych lub szybkiej analizy przez ekspertów.

## "SpeechMaster" — Rozwiązanie zespołu "Zryw"

Stworzone przez zespół "Zryw" narzędzie o nazwie "SpeechMaster" jest aplikacją internetową, która łączy w sobie algorytmy sztucznej inteligencji do analizy treści oraz jakości nagrań wideo. Aplikacja pozwala na:

- Wykrywanie liczby osób na wideo oraz ich zachowania (gestykulacja, mimika);
- Analizę emocji wypowiedzi, w tym ton głosu i poziom emocji;
- Wykrywanie błędów językowych, takich jak przerywniki, żargon, zbyt szybkie tempo mówienia;
- Ocena struktury wypowiedzi i jej czytelności, na przykład za pomocą miar Gunninga-Foga i Flescha-Kincaida.

Użytkownicy mogą nie tylko analizować pojedyncze nagrania, ale także porównywać je, uzyskując szczegółowe informacje na temat tego, jak wystąpienia różnią się od siebie pod względem formy i treści. Aplikacja "SpeechMaster" jest intuicyjna w obsłudze i oferuje między innymi generowanie napisów do analizowanych nagrań oraz interaktywne raporty dotyczące wykrytych aspektów wypowiedzi.

Aby uświetnić nasze osiągnięcia, poniżej zamieszczamy kilka zdjęć z wydarzenia oraz link do wideo z YouTube, które prezentuje działanie naszego rozwiązania. Dla osób zainteresowanych, poniżej znajdują się linki do repozytorium na GitHub oraz do prezentacji naszego rozwiązania:
- [GitHub: HackYeah Project 2K24](https://github.com/wozniakos10/hackyeah-project-2k24/)
- [Prezentacja: Speech Master by Zryw](https://github.com/wozniakos10/hackyeah-project-2k24/blob/main/SpeechMasterByZryw.pdf)

<p float="left">
  <img src="https://github.com/user-attachments/assets/a555c029-d471-4fab-95f3-9268db8ff56f" height="210" />
  <img src="https://github.com/user-attachments/assets/e1a2e715-c9f3-4685-85d3-f293706e991e" height="210" /> 
  <img src="https://github.com/user-attachments/assets/e259c7e4-f622-4801-a413-4178b1eb01b6" height="210" />
</p>

**Wideo prezentujące rozwiązanie na YouTube**

[![Zobacz wideo prezentujące nasze rozwiązanie na YouTube](https://img.youtube.com/vi/5D-QhgphDEk/0.jpg)](https://www.youtube.com/watch?v=5D-QhgphDEk)

Nasz zespół skorzystał z szerokiej gamy nowoczesnych technologii, takich jak modele OpenAI Whisper i GPT 4o, Google Gemini Pro oraz najnowsze algorytmy z zakresu przetwarzania języka naturalnego (NLP) i analizy wideo. Do budowy aplikacji użyliśmy platformy Streamlit, co pozwoliło nam na szybkie stworzenie prototypu dostępnego z poziomu przeglądarki. Wykorzystaliśmy również narzędzia takie jak YOLO do analizy obrazu. Korzystaliśmy z chmurowych rozwiązań AWS oraz Railway jako platformy do hostowania aplikacji, co zapewniło skalowalność i wysoką wydajność naszego rozwiązania. Całość projektu została oparta na architekturze mikroserwisowej, co umożliwiło elastyczną integrację różnych komponentów i szybkie wprowadzanie usprawnień. Dzięki zastosowaniu technologii takich jak Docker nasza aplikacja jest łatwa w utrzymaniu oraz rozbudowie, a wykorzystanie narzędzi CI/CD (GitHub Actions) umożliwiło szybkie i bezpieczne wdrażanie kolejnych wersji oprogramowania.

## Nagroda za innowacyjność i wspólne wysiłki

Zespół "Zryw" zdobył __drugie miejsce__ w kategorii **\<Go [BreakWordTraps] FinTax>**, otrzymując nagrodę o wartości 15 000 złotych. Chcielibyśmy serdecznie podziękować wszystkim osobom, które przyczyniły się do naszego sukcesu. Szczególne podziękowania należą się naszym mentorom, a zwłaszcza [Olivierowi Halupczokowi](https://www.linkedin.com/in/olivier-halupczok/), który pomógł nam znaleźć efektywne rozwiązania do analizy zachowania na nagraniach wideo. HackYeah było dla nas świetną okazją do wykorzystania naszych umiejętności i pracy zespołowej, a zdobycie drugiego miejsca jest dla nas ogromnym wyróżnieniem i motywacją do dalszej pracy nad innowacyjnymi projektami!

![54035416550_ece0d198cb_c](https://github.com/user-attachments/assets/f72b5657-1ef6-457b-856d-8ab5305283f6)
